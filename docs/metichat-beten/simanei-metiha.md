---
published: true
permalink: סימני-מתיחה
layout: info

main_category: fat
main_title: סימני מתיחה
title: סימני מתיחה | סימני מתיחה בעור

meta_tags:
    keywords:
        - סימני מתיחה,העלמת סימני מתיחה
    description: סימני מתיחה - איך ניתן למנוע סימני מתיחה, מדוע הסימנים מופיעים ואיך ניתן להעלים סימני מתיחה בעור, בנוסף, מומחים ומטפלים מומלצים, מחירון טיפולים וגם אפשרות לערוך השוואת מחירים בחינם
    
related_content:
    next: 
    n_name: 
    prev: 
    p_name: 

stop_block: 
    title: עצרו רגע
    text: למרות שאפשר לטפל בסימני המתיחה ע״י משחות המכילות רטינול או תכשירים דומים הרי שההצלחה היא לא מרשימה כל כך. ההמלצה שלנו היא לטפל בתופעה בעזרת מכשירי לייזר שונים ובטכנולוגיותמקבילות, התייעצו עם המומחים שלנו המחזיקים מכשירים מתקדמים שכן נותנים תוצאות אפקטיביות.    
    
about:
    title: טשטוש סימני מתיחה
    text: 
    - משך ההליך- בהתאם לטכניקת הטיפול
    - מספר טיפולים- לרוב מספר מפגשים
    - זמן החלמה- אין - או עד מספר ימים
    - תוצאות- טשטוש הסימנים
    - 
    - ההליך מתאים לנשים לאחר הריונות, גברים, נערים ונערות בגיל ההתבגרות הסובלים מסימני מתיחה

   

procedure_type: 

form:
  title: 
  button: 
  src:
  
sitemap: 
  date: 11 February 2015
  priority: 0.6
  changefreq: Monthly

---
סימני מתיחה הם קווים עדינים על הגוף הנוצרים מרקמות שנקרעו מתחת לעור כתוצאה מגידול מהיר או ממתיחת יתר. סימני מתיחה מופיעים כאשר השכבה האמצעית האלסטית בעור (דרמיס) נמתחת. המתיחה בדרמיס מובילה לקריעת קמות החיבור, לדלקות ולצלקות. כאשר הפציעה מחלימה מופיעים סימני המתיחה בצורה בולטת לעין בגוונים ורוד, סגול, אדום ולבסוף בצבע לבן. מדובר במצב שכיח שאינו מהווה בעיה רפואית משמעותית אך עלול להוות מטרד קוסמטי אסתטי עבור אנשים רבים. סימני מתיחה בעור הם תופעה נפוצה שמשפיעה על  70% מהנשים מעל גיל 18 ועל כ- 40% מהגברים.

 {% include stop-block-xs.html %}  

- - - - - -
 
###  היכן ומדוע מופיעים סימני מתיחה?

סימני המתיחה שכיחים באזורים מסוימים בגוף בו העור נתון למתיחות קבועות ומתמשכות בהם בטן וחזה בזמן היריון אצל נשים. גדילה בזמן ההתבגרות (ירכיים, ישבן, חזה), כתפיים בעיצוב גוף, אנשים הסובלים מהשמנת יתר ועוד. סימני מתיחה עלולים להיגרם גם משימוש בקורטיקוסטרואידים וגם עקב נטילת סטרואידים אנבוליים. 

אלו הם גם סימנים של תסמונת קושינג, שמגבירה את הפעילות והמחזוריות של הורמון הקורטיזון והם נראים יותר אצל אנשים עם תסמונת מרפן (אי סדרים ברקמות החיבור). בהתחלה, סימני המתיחה נראים כמו קוים אדומים או ורודים מחורצים עם מרקמים שונים הסובבים אותם. למרבה המזל, סימני מתיחה בעור לעיתים קרובות מתבהרים וכמעט תמיד נעלמים במשך הזמן. למרות העובדה שסימני מתיחה נעלמים עם הזמן והופכים לפחות בולטים עם השנים היא נחמה פרוטה עבור נשים וגברים כאחד הפוקדים בקיץ את שפת הים.
 
 

- - - - - -

###  מניעת סימני מתיחה בעור

**קרמים ומשחות** - קרמים ומשחות הן בדרך כלל בלתי יעילות ויקרות (למרות שמספר משחות שיזוף מכסות את סימני המתיחה אך אינן מרפאות אותם) ואין גם תרופות שאפשר לקחת בכדי שימנעו את התופעה או ירפאו אותה. מכל מקום, אם סימני המתיחה נובעים מגידול מהיר במסת שריר עקב פעילות בחדר הכושר, יש להפחית במידה ניכרת את עוצמת הפעילות באזורים בהם הופיעו הסימנים. הוספת משקל מהירה במשך תקופת זמן קצרה היא אחת הסיבות העיקריות לסימני מתיחה, דיאטה שגורמת למשקל לעלות ולרדת במהירות, מפתחת את סימני המתיחה על ידי עליה וירידה במידות הגוף. לכן, יש להימנע מעליה מהירה וירידה מהירה במשקל הגורמת לסימני המתיחה להיווצר. במידה ורוצים לרדת במשקל יש לעשות זאת לאט כאשר אוכלים מזון בריא ודיאטה מאוזנת יחד עם פעילות גופנית על בסיס קבוע.

**טיפולי עור** – עיסוי העור כל יום עם קרם לחות או בכפפת עיסוי יעזור לשפר את מחזוריות הדם ויעודד צמיחת רקמות חדשות. דיאטה עם מינרלים וויטמינים ובמיוחד ויטמין E, ויטמין C ומינרלים אבץ וסיליקון יעזרו לבריאות העור.

**סימני מתיחה בהריון** – סימני מתיחה שנוצרו במשך ההריון הם בדרך כלל תוצאה של שינויים הורמונאליים שמשפיעים על העור. עליה קצובה במשקל במשך ההריון עוזרת בצמצום ההשפעה של סימני המתיחה. במשך ההריון, טבעי שאישה עולה במשקל במשך זמן קצר יחסית, אך זהו משגה לחשוב כי על האישה לאכול "עבור שניים", אפילו אם היא מצפה לתאומים או לשלישייה. אין צורך במזון מיוחד או מוגבר בזמן הריון, אך יש לאכול מזון מגוון ועשיר כדי להגיע לאיזון הנכון לאישה ולתינוק. התזונה חייבת להיות עשירה בחיטה מלאה, כמו לחם ופסטות וכן בפירות וירקות. במהלך הריון, התוספת במשקל צריכה להיות איטית ומדורגת, כמות המשקל שמוסיפים תלויה במשקל ההתחלתי לפני ההריון וטבעי להוסיף קילוגרם עד שניים במשך 12 השבועות הראשונים להריון.
 
 

- - - - - -

###  האם ניתן לטפל בסימני מתיחה?

רוב סימני המתיחה אינם בולטים לעין והם נעלמים במשך הזמן. במידה ובכל זאת סימני המתיחה הופכים למפגע אסתטי ומשפיעים על אזורים רחבים בגוף קיימים לשם כך מספר טיפולים. קרמים וג'ל או משחות למיניהם, טיפולים בלייזר וניתוחים קוסמטיים מתאימים להעלמת סימני מתיחה. למרות זאת, הראיות הרפואיות מראות כי לטיפולים אלו ישנה השפעה שאינה גדולה ויעילה במיוחד, ולכן יש להיות מציאותיים לתוצאות אותם הם יכולים להשיג. טיפולים בלייזר או ניתוח פלסטיים אינם מכוסים על ידי קופות החולים ולכן הם עשויים להיות יקרים.
 
 

- - - - - -

###  שיטות הטיפול בסימני המתיחה

**העלמת סימני מתיחה ע"י קרמים ג'ל ומשחות** – ישנן משחות רבות, ג'ל וקרמים אשר יצרניהם טוענים כי הם יכולים להסיר סימני מתיחה. מוצרים אלו כוללים בעיקר קרם לחות וניתנים לרכישה בבתי מרקחת ומרכזי בריאות. את הקרמים והתכשירים מורחים על סימני המתיחה עוד כאשר הם בצבע אדום או ורוד.

**טיפול בסימני מתיחה בלייזר** – טיפול בלייזר אינו מסיר סימני מתיחה לחלוטין, אך עוזר בהעלמתם וגורם להם להיות פחות נראים לעין. ישנם מספר סוגי לייזר לטיפול בסימני מתיחה. טיפול בלייזר פעימת צבע (Pulsed dye laser ) הוא אחד מהם, מדובר בהליך לא כואב ויש ליישמו בשלבים המוקדמים כאשר סימני המתיחה עדיין בצבע אדום או ורוד. אנרגיית הלייזר נקלטת על ידי כלי הדם מתחת לסימני המתיחה. כלי הדם נהרסים והצבע שלהם נעלם כליל או הופך ללבן. כדי להשלים את הריפוי או להגיע לתוצאה מכסימאלית יש לבצע מספר טיפולים התלויים בצבע ובסוג העור של המטופל.

**פילינג להעלמת סימני מתיחה** - טיפולי פילינג בוצעו כבר לפני מאות שנים עוד במצרים העתיקה, הטכניקה אז כללה שיפשוף העור באבני בזלת בועתיות. היום, השיטות השתכללו וניתן לבצע פילינג מסוגים שונים כדי להעלים סימני מתיחה בעור בהם שיפשוף המכונה דרמבריישן בו מסתובב מכשיר בסל"ד גבוה המכרסם את העור או ע"י שימוש בחומצות בריכוז שונות המקלפות את העור ומעלימות את סימני המתיחה.

**ניתוח פלסטי להעלמת סימני מתיחה** – ניתוח פלסטי הוא הפרוצדורה הפחות מומלצת וגם כזו הנחשבת ליקרה ביותר מבין כל השיטות אולם כאשר קיימים סימני מתיחה בבטן יחד עם עור עודף ורפוי ואף שומן, ניתן לטפל בתופעה ע"י מתיחת בטן. בניתוח מתיחת בטן מסירים עור עודף ושומן בבטן ובאותו זמן גם מסירים את סימני המתיחה שמתחת לטבור. [קראו עוד ובהרחבה על ניתוח מתיחת בטן](מתיחת-בטן)
 
 

- - - - - -

###  שאלות ותשובות לגבי סימני מתיחה בהריון

**ש**. האם ניתן לחזות מראש הופעת סימני מתיחה?

**ת**. קשה מאוד לחזות מראש האם יופיעו סימנים, לפחות חצי מהנשים לאחר הריון יסבלו מסימני מתיחה בבטן אך לא ניתן לדעת בדיוק במי זה יפגע. ישנם מספר גורמים שמעלים את הסיכוי להופעת סימני מתיחה. מחקרים קבעו כי יש משקל לתורשתיות, במידה ולאימא או לאחות היו סימני מתיחה במשך ההריון, קרוב לוודאי כי הסימנים לא יפסחו עליך. מחקרים אחרים הראו גם כי אמהות צעירות במיוחד, מתחת לגיל עשרים, נוטות יותר לפתח סימני מתיחה. בנוסף, ככל שהעור נמתח ומתרחב יותר במשך ההריון וככל שהדבר נעשה מהר יותר, סביר יותר שיתפתחו סימני מתיחה. 

 

**ש**. האם סימני המתיחה נעלמים לגמרי?

**ת**. הבשורה הטובה היא שסימני המתיחה בדרך כלל הופכים לפחות בולטים לעין באופן משמעותי כשישה חודשים עד שנה לאחר הלידה. הפיגמנטציה נמוגה והם הופכים בהירים יותר באופן כללי ביחס לעור שמסביבם (השינוי בצבע יהיה תלוי בצבע העור של המטופל) אך המרקם יהיה ללא שינוי.

 

**ש**. מה ניתן לעשות כדי להסיר סימני מתיחה?

**ת**. לא ניתן להיפתר מהם אחת ולתמיד, אך אם סימני המתיחה מטרידים לאחר הלידה, יש להתייעץ עם דרמטולוג כיצד להפחית אותם למינימום ויש מגוון דרכים לעשות זאת. תרופות מקומיות כמו טרטינוין (רטין A) וחומצה גליקולית יכולים לעזור. (רטין A אינו בטוח לשימוש במשך תקופת ההריון ואין מידע על השפעתו בתפוקת החלב במשך ההנקה ולכן לא מומלץ השימוש בו במשך תקופת ההנקה). ישנן ראיות כי טיפולי לייזר יכולים לעזור לשיקום האלסטיות בעור ולשנות את הפיגמנטציה ולהתאים את סימני המתיחה לשאר העור.